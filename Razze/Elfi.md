All'inizio, gli elfi formavano una popolazione unita e nomade, guidata da un profondo legame con la natura. Questo rapporto non era solo una scelta, ma anche una manifestazione della loro essenza fisica ed eterea. Gli elfi, infatti, possedevano una connessione innata e armoniosa con il mondo naturale.

Con il passare del tempo, però, diverse scuole di pensiero emersero all'interno della comunità elfica, portando a una frattura significativa. Ora esistono due principali gruppi di elfi: i "Nomadi" e i "Comuni".

#### Caratteristiche comuni

## Elfi Nomadi

Gli elfi Nomadi hanno mantenuto intatte le loro antiche tradizioni, continuando a vivere in stretta armonia con la natura. Essi vedono il loro legame con l'ambiente come una fonte di forza e saggezza, e credono che la loro connessione con la terra sia fondamentale per la loro identità e cultura.
#### Descrizione fisica

#### Rapporti con le altre razze

Gli elfi Nomadi considerano i loro cugini Comuni come traditori ed eretici, accusandoli di arroganza e di aver abbandonato i veri valori elfi. Per questo motivo, cercano di evitare i rapporti con loro, mantenendo una distanza sia fisica che ideologica.

Nonostante la loro frattura con gli elfi Comuni, i Nomadi tendono ad avere buoni rapporti con le altre razze. La loro vita nomade li porta a incontrare molte altre comunità, con le quali interagiscono in modo generalmente positivo. Gli elfi Nomadi sono noti per la loro saggezza e capacità di mediazione, caratteristiche che li rendono rispettati e benvoluti tra le altre razze. La loro apertura e disponibilità a condividere conoscenze e risorse contribuisce a creare legami duraturi e proficui con le comunità che incontrano nel loro cammino.

## Elfi Comuni

Gli elfi Comuni hanno rinnegato il loro legame ancestrale, preferendo un'esistenza più urbana e centrata sulla magia. Si sono dedicati intensamente allo studio e alla pratica delle arti magiche, considerandole una via superiore per comprendere e controllare il mondo che li circonda. La cultura e l'erudizione occupano un posto centrale nella loro società. Data la loro longevità, gli elfi Comuni si vedono come i custodi più adatti della conoscenza e della storia. Credono che la loro lunga vita li renda unici nel preservare e tramandare gli eventi rilevanti e le saggezze del mondo.

#### Descrizione fisica

#### Rapporti con le altre razze
Disprezzano i loro "cugini" Nomadi, considerandoli schiavi delle loro inclinazioni naturali e incapaci di prendere decisioni indipendenti. Gli elfi Comuni vedono sé stessi come liberi pensatori, emancipati dalle tradizioni che ritengono obsolete. La loro devozione alla magia e alla conoscenza li porta a considerarsi superiori e destinati a guidare le altre razze, considerate inferiori, e comunità verso un futuro più illuminato.
## Elfi delle isole

Gli elfi delle isole hanno sempre vissuto nelle isole tra i due continenti. Condividono lo stesso legame con la natura dei loro cugini nomadi, ma mentre questi ultimi preferiscono le foreste, gli elfi delle isole hanno sviluppato un rapporto profondo con l'ambiente insulare. Vivono suddivisi in tribù pacifiche, ognuna guidata generalmente dal membro più anziano. L'appartenenza a una tribù è contrassegnata da tatuaggi rappresentativi del capo anziano.

I tatuaggi non vengono mai rimossi; quando un anziano muore o viene sostituito, i membri della tribù aggiungono nuovi tatuaggi. Questi segni testimoniano la guida degli anziani, e un elfo con molti tatuaggi ha vissuto molti "cambi di guida" o conserva alcuni tatuaggi in onore dei vecchi capi della sua tribù.

#### Rapporti con le altre razze

Inizialmente, gli elfi delle isole vivevano isolati, ma con il tempo hanno iniziato a sviluppare rapporti con le altre razze, sia a livello commerciale che culturale. Hanno instaurato una relazione particolarmente positiva con gli elfi nomadi grazie al legame condiviso con la natura. Sono invece indifferenti agli elfi comuni, che non hanno mai incontrato direttamente, pur avendone sentito parlare.